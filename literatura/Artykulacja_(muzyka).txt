Artykulacja (łac. articulatio = rozczłonkowanie) – jeden z elementów dzieła muzycznego, określający sposób wzbudzania, kształtowania i łączenia dźwięków i współbrzmień. Artykulacja kształtuje także frazowanie, nadaje utworowi muzycznemu odpowiedni wyraz i dopełnia go pod względem technicznym. W zapisie nutowym, do poszczególnych sposobów wydobywania dźwięków przyporządkowane są znaki artykulacyjne.
Istnieje szereg określeń artykulacyjnych, niektóre z nich mają charakter uniwersalny, inne są właściwe dla danego instrumentu. Najczęściej spotykanymi rodzajami artykulacji są: staccato, legato, spiccato, portato, portamento, glissando, tremolo (tremolando) oraz arpeggio.






arco – dla instrumentów smyczkowych oznacza wykonanie przez pocieranie strun smyczkiem
pizzicato – dla instrumentów smyczkowych wydobycie dźwięku przez szarpnięcie struny palcem
col legno – dla instrumentów smyczkowych wydobycie dźwięku przez uderzenie struny drzewcem smyczka.
flażolet – dla instrumentów smyczkowych, gitary i harfy: lekkie dotknięcie struny w odpowiednim miejscu, a dla aerofonów: odpowiednie przedęcie; zmienia się wówczas wysokość i barwa dźwięku
con sordino – z tłumikiem; dla instrumentów smyczkowych oznacza założenie tłumika na podstawek, dla aerofonów – włożenie go do czary głosowej; dla fortepianu i pianina – użycie lewego pedału, a w pianinach – możliwe jest również użycie środkowego pedału
senza sordino – bez tłumika
glissando (skrót gliss.) –  prześlizgując się
marcato – równe wypunktowanie każdej nuty w obrębie taktu; brak akcentu którejkolwiek nuty w takcie
arpeggio – akord łamany (kolejne dźwięki dołączane są do siebie)
tenuto – wytrzymując wartości rytmiczne dźwięków
tremolo – wibrująco (szybkie powtarzanie jednego dźwięku)
tremolando – wibrująco (szybkie powtarzanie dwóch dźwięków)
détaché – dla instrumentów smyczkowych oznacza pocieranie strun smyczkiem na przemian wraz z każdą nutą
martelé
sautillé
gettato
ricochet
alzando
flautando
vibrato - drżąco
frullato – w instrumentach dętych metoda dmuchania powietrza przy jednoczesnym wymawianiu głoski „r”, powodujące efekt wibrowania dźwięku
sforzato (sforzando) – wzmacniając, akcentując
sul tasto – dla instrumentów smyczkowych oraz strunowych szarpanych oznacza grę blisko gryfu (chwytni)
sul ponticello – dla instrumentów smyczkowych oraz strunowych szarpanych oznacza grę blisko podstawka (mostka)


agitato – niespokojnie, burzliwie
animato – z ożywieniem
appassionato – namiętnie, z pasją
cantabile – śpiewnie
con amore – z uczuciem
con brio – z życiem
con dolore – z boleścią
con grazia – z wdziękiem
dolce – słodko
espressivo – z wyrazem
feroce – dziko
giocoso – wesoło
leggiero – lekko
martellato – jak gdyby uderzając młotem
mezza voce – półgłosem
mormorando – z zamkniętymi ustami (w śpiewie)
perdendo – zanikając
pesante – ciężko
risoluto – śmiało
scherzando – żartobliwie
smorzando – tłumiąc, zamierając
sostenuto – powściągliwie
sotto voce – delikatniejszym głosem
tranquillo – spokojnie
triste – smutno


tirando – po szarpnięciu struny palec pozostaje w powietrzu
apoyando – po szarpnięciu palec opiera się o sąsiednią strunę


W grze na werblu (i ogólnej grze na zestawie perkusyjnym) stosuje się podział ze względu na:

Wysokość unoszenia pałek czyli free stroke:
Full stroke (od forte do forte fortissimo) – Uderzenie z pałki trzymanej prostopadle do podłoża
Medium stroke (mezzo) – Forma pośrednia pomiędzy full i low stroke
Low stroke (od piano pianissimo do piano) – bardzo niskie trzymanie pałek, ok. 2 cm nad membraną
Technikę trzymania pałek:
Tradycyjna – Trzymanie pałki kciukiem tak, aby pałka przechodziła pomiędzy palcem środkowym a serdecznym
Amerykańska (standardowa) – pośrednia pomiędzy niemiecką a francuską, luźna i wygodna, użyteczna w graniu na całym zestawie
Francuska – Trzymanie pałeczki w standardowy sposób (pomiędzy kciukiem a resztą dłoni), z tym że kciuk znajduje się nad resztą dłoni poprzez obrócenie całej dłoni
Niemiecka – Najbardziej płaska technika, wierzch dłoni jest równolegle usytuowany do membrany. Bardzo głośna, przy użyciu tej samej siły, co w chwycie francuskim, uzyskuje się o wiele głośniejszy dźwięk
Technikę uderzenia
W tej dziedzinie występuje pewna dowolność, wszystko zależy od fantazji muzyka, np. Rim shot – polega na jednoczesnym uderzeniu w obudowę bębna jak i w membranę, co daje specyficzny i głośny dźwięk.



