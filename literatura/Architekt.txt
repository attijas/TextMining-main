Architekt (łac. architectus, gr. arkhitekton) – zawód zaufania publicznego w dziedzinie projektowania i wznoszenia budowli, także inicjator i organizator czegoś. 
Architektami określa się także osoby biegłe lub uczone w dziedzinie architektury, architektury krajobrazu, architektury wnętrz.


Termin architekt (gr. αρχιτέκτων arkhitekton) pojawia się w zachowanej literaturze z V w. p.n.e. u Herodota, który w ten sposób identyfikował projektanta i kierownika budowy Akweduktu w Samos, Eupalinosa z Megary.
Według Witruwiusza architekt, to osoba biegła, uczona w architekturze, dziedzinie wiedzy mu współczesnej, którą dzielił na budownictwo, gnomonikę i budowę machin wojennych oraz budowlanych.
Do czasu rewolucji przemysłowej architekci byli finansowani przez swoich mecenasów. W XIX wieku zaś zaczęli działać niezależnie od nich.


W większości krajów Unii Europejskiej działalność w dziedzinie architektury w zasadzie prowadzą osoby, którym prawnie przyznano tytuł architekta lub architekta wraz z innymi tytułami. Jednakże nie mają one wyłączności na wykonywanie tej działalności, o ile nie wskazano tego w ustawie. 
W Polsce ustawą Prawo budowlane wykreowano cztery specjalności budowlane, a w ramach dwóch z nich (inżynieryjna i instalacyjna) dodatkowe zakresy tych specjalności. Natomiast ustawą o samorządach zawodowych architektów i inżynierów budownictwa, uprawnienia do pełnienia samodzielnych funkcji technicznych w budownictwie uformowano w dwa nowe zawody regulowane, jeden określając zawodem architekta, a drugi zawodem inżyniera budownictwa.
W rozumieniu tej ustawy działalność architekta w zakresie projektowania obiektów budowlanych polega na współtworzeniu kultury poprzez projektowanie architektoniczne (ang. architectural design), podczas gdy inżyniera budownictwa na projektowaniu obiektów budowlanych.



Zawód architekta jest często przedstawiany w filmach i serialach, jak np.:

Paul Newman w filmie „Płonący wieżowiec” (1974),
Steve Martin w filmie „Dzika lokatorka” (1992),
Woody Harrelson w filmie „Niemoralna propozycja” (1993),
Keanu Reeves w filmie „Dom nad jeziorem” (2000),
Michael Keaton w filmie „Głosy” (2005),
Matthew Goode w filmie „Samotny mężczyzna” (2009),
Gary Cooper w filmie „The Fountainhead” (1949),
Frank Gehry w serialu „Simpsonowie”,
Josh Radnor (Ted Mosby) w serialu „Jak poznałem waszą matkę”,
Charles Bronson w filmie „Życzenie Śmierci” (1974).


Cate Blanchett w filmie „Gdzie jesteś, Berdadette?” (2019)
Michelle Pfeiffer w filmie „Szczęśliwy dzień” (1996)
Rebel Wilson w filmie „Jak romantycznie!” (2019)
Orla Brady jako Eileen Gray w filmie The Price of Desire (2015)
Elliot Page w filmie „Incepcja” (2010)
Kalina Jędrusik w filmie „Lekarstwo na miłość” (1966)
Denise Scott Brown w filmie City Dreamers (2020)
Agnieszka Dygant w filmie „Tylko mnie kochaj” (2006)
Virginia Madsen w filmie „Firewall” (2006)
Jane Jacobs w serialu „Wspaniała Pani Maisel” (2017)
Rachel Elise Blanchard w serialu „You me her” (2016–2020)
Andrea Riseborough w serialu Black Mirror sezon 4 odc.1 (2017)
Roma Gąsiorowska w serialu „Przyjaciółki” (2012)
Natascha McElhone w serialu „Californication” (2007)
Lucyna Winnicka w filmie „Gra” (1969)
Dorota Stalińska i Elżbieta Czyżewska w filmie „Debiutantka” (1981)





Strona Internetowa Krajowej Izby Samorządu Zawodowego Architektów
Strona Internetowa Krajowej Izby Samorządu Zawodowego Inżynierów Budownictwa
Stowarzyszenie Architektów Polskich SARP
Stowarzyszenie Polskich Architektów Krajobrazu SPAK